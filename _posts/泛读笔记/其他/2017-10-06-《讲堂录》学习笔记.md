---
layout: post
title:  "《讲堂录》读书笔记"
date: 2017-10-06 00:00:01
categories: 泛读笔记
tags: 其他
excerpt: ""
---

* content
{:toc}

毛泽东21岁时写的听课笔记、读书笔记。

# 讲堂录 
(一九一三年十月至十二月)

白沙`陈白沙`事迹，详《明儒学案》。宋元多理学之士，有《宋元学案》。 

与弼`吴与弼?`皖人，安贫重实行， 〈簸〉谷其一端也。

涤生`曾国藩晚年的号`日记，言士要转移世风，当重两义:曰厚曰实。厚者勿忌人;实则不说大话，不好虚名，不行架空之事，不谈过高之理。 不行架空之事。不谈过高之理心知不能行，谈之不过动听，不如默尔为愈。

福泽谕吉有庆应大学`日本庆应大学`，以教育为天职，不预款、均利。福氏于学擅众长，有诲人不倦之志。

两军交绥，安者胜矣，骄则必败。

师若真心爱其徒，虽顽梗亦化矣。

真精神实意做事，真心求学。

有雷同性，无独立心。有独立心，是谓豪杰。 

渐摩渐，水之浸渐;摩，手之按摩。 

喾门，学宫也。

国文

陕西之陕，从大从人;陕隘之陕，从大从人。

诗者，有美感的性质。性情识见俱到，可与言诗矣。

马迁，龙门人。郡县有时不以山水为界。

绝诗者，律诗之半也。或截首而留尾，或截尾而留首，或截首尾而留中联，或截中联而留首尾，故绝本于律也。

惟是识见必高，气脉必贯，乃能无缝焉。 

王又旦，字幼华，陕西合阳人。前清进士，善诗。 

王士祯，字贻上，号阮亭，山东新城人。诗为前清一代正宗。吴、王 并称。

天下事物，万变不穷。

清立《贰臣传》，所以戒后也。何期政革之际，曾无一人焉为之死也。 

真州扬州仪征县。明清之交，民庶殷赈，文物焕发，四方士辐辏其间，诚历史上之名胜也。 

北鲤南鲈，黄河、淞江称最。

文以理胜，诗以情胜。有感而后有情，有情而后著之于诗，始美且雅。 

储雄文，字汜文，江苏宜兴人。清康熙进士，善诗文。 诸储皆有盛名于当时，惟能诗者称文。 

阳明格物，思笋生之理。

精神心思，愈用愈灵`所以那么多人附会《周易》，最终价值并不在于解释清楚其正确的字面意义`，用心则小物能辟大理。

无论诗文，切者斯美。

掌故之用有三种:一用于词章，如神仙之类;二用于义理之文，如井田、学校、帝王之类;三用于科学，则物理实事是也。 诗则须包三者而有之。虚渺、古事、实理，随其时地而著之可也。 

王鹿台、王耕烟、王烟客称三王，三王之画宝于世。

列题贵有笔势。题须简要，故善诗者不必观其诗，即于其列题焉观之，必有不同者矣。 

荫生，唐、宋、明、清皆有此制。官家子孙，世袭可官。

吴伟业之诗，雄于一时。吴以官清故，每对苍雪(王澣)若有痛惭者然，其意常于其往来诗中见之。然吴亦有所逼耳，母老一也，清法严二也。始盖与苍雪约同玩者。欢愉之词难好，哀怨之词易工。 
(穷愁著书良有以也) 题视窍，窍得则用神人内，奇理自辟。 随便记录，陶写胸襟，可以养气 (指游程记)
。 

恽敬，字子居，江苏阳湖人。前清乾隆癸卯举人，官江西瑞金县知县，有《大云山房集》。世称其文为阳湖派。桐城、阳湖，各有所胜。言其要道，可以一言蔽之:桐城发而阳湖朴。

印，经置之官。关防，不常置之官也。 大计者，以期鉴别官吏之贤否，而定行黜陟之谓也。 

胜景、古迹、险隘、民风，以及通商之步岸，游程之所必记。

魏禧破产不为家，有似张良为人。善击鼓者击边(操觚者不可不解此)。

知人则哲。惟帝其难。贤相不以自己之长为长，常集天下之长为长，故曰:若有一个臣，断断兮无他技，其心休休焉，其余有容焉。人之有技，若己有之，人之彦圣，其心好之，不啻若自其口出。

度量者，俊杰在位之意，非藏垢纳污之谓也。矛杀人，盾避敌，各当所用，此谓器使人。

衣裳裘马，言谈之间无人。良乐求马，往往在天下人掉弃之区。

度而后量，明辨而广交。

太虚`出处：《庄子·知北游》`，甚虚也。古文之道，简切明白。

相逢好似初相识，到老终无怨恨心。

圆周与直径之比，等于一一三与三五五。

寒暖计，最普通者有华氏、摄氏二种。华氏以三十二度为冰点，以二百十二度为沸点。摄氏以零度为冰点，以百度为沸点。计算之，知摄氏五度当华氏九度。 

大地以经度距十言，每相五度之地，必差一时，以自转故也。相距十五分则差一分，时相距十五秒则差一秒。

英京伦敦之天文台，为经度东西之标准。北京在东经一一六度三○分，日本在东经一三九度四○分。

人情多耽安佚而惮劳苦，懒惰为万恶之渊薮`渊:深水，鱼住的地方;薮:水边的草地，兽住的地方。比喻人或事物集中的地方`。人而懒惰，农则废其田畴，工则废其规矩，商贾则废其所鬻，士则废其所学。业既废矣，无以为生，而杀身亡家乃随之。国而懒惰，始则不进，继则退行，继则衰弱，终则灭亡。 可畏哉!故曰懒惰万恶之渊薮也。
  
奋斗：夫以五千之卒，敌十万之军，策罢乏之兵，当新羁之马，如此而欲图存，非奋斗不可。

朝气：少年须有朝气，否则暮气中之。暮气之来，乘疏懈之隙也，故曰怠惰者，生之坟墓。

药文弱：文弱者多，国用不振，吾国是也，坐此而不能与外竞。夫兵者，国之卫也，非强悍有力者不胜其任，尤非多受教育者不能有功。吾国士人既甚弱矣，则兵出于召募，而无赖鲜识之徒充其选，驱之临战，不待交而先溃，历年国受巨创者以此。游乎日本，则大不然者。有主教育者演说曰:日本立乎世界竞争之涡，诸强挟全势以临我，危乎殆哉!非兵不立，则身体之锻炼其急矣，云云。其在日本，学校最重运动，其运动之法有诸种:庭球、野 球、蹴球、弓拔、击剑、柔道、短艇、游泳、徒步、远足会皆是。西国亦然。如远足会之事，以期举校远行，先择佳地，既至，则集众演说，莫敢不至者。凡此皆所以药文弱之道也，勉矣后生。

勤务：勤务之益，一以医偷惰，一以药文弱。有地板之室，不应用帚扫，致扬尘，必以布揩之。 

倪宽为弟子都养`拼音dōu yǎng，是指为众人做饭烧菜`，承宫为诸生执苦。

国文：一时谨言慎行即是学。古者为学，重在行事，故曰行有余力，则以学文;夫子以好学称颜回，则曰不迁怒，不贰过。不迁怒，不贰过，盖行事之大难者也。徒众三千，而仅以好学称颜回;称颜回而仅曰不
迁怒不贰过，此其故可以思矣。

人之为人，以贤圣为祈向，而孝义廉耻即生焉。然曾参孝矣，不识小受大逃之义;申生孝矣，不知陷亲不义之道;陈仲子则亦廉哉，则有讥其太矫;冉子好义，而不知周急不继富为君子之道;原宪知耻，辞栗〈粟〉不以与于邻里乡党之中。是何也?学有不足也。 

知觉类化：解甲物而有通乎乙，思此理而有会乎彼。及其至也，大宇之内，万象之众，息息而相通，是谓知觉类化`《周易》`。

闭门求学，其学无用。欲从天下国家万事万物而学之，则汗漫九垓，遍游四宇尚已。

游之为益大矣哉!登祝融之峰，一览众山小;泛黄勃之海，启瞬江湖失;马迁览潇湘，泛西湖，历昆仑，周览名山大川，而其襟怀乃益广。

读《游五姓湖记》，则见篇中人物，皆一时之豪;吾人读其文，恍惚与之交矣。游者岂徒观览山水而已战，当识得其名人巨子贤士大夫，所谓友天下之善士也。选文当重直观主义，以切时令为贵。

《与翁止园书》，戒淫也。淫为万恶本，而意淫之为害，比实事尤甚，当懔懔然如在深渊，若履薄冰。

才不胜今人，不足以为才;学不胜古人，不足以为学。天下无所谓才，有能雄时者，无对手也。以言对手，则孟德、仲谋、诸葛尚已。

人之议之者尊之也。天下惟庸人不惹物议若贤者则时为众矢之的，故曰事修而谤兴，德高而毁来。

程子曰:货色两关打不破，其人不足道也。

恶事终有露布之一日，故曰若要人不知，除非己莫为。

伊尹道德、学问、经济、事功俱全，可法。伊尹生专制之代，其心实大公也。尹识力大，气势雄，故能抉破五六百年君臣之义，首倡革命。

作文有法，引古以两宗为是。一则病在气单。

《书》乃唐、虞、夏、商、周之史。 

文章须蓄势河出龙门，一泻至潼关。东屈，又一泻至铜瓦。再东北屈，一泻斯入海。当其出伏而转注也，千里不止，是谓大屈折。行文亦然。作史论当认定一字一句为主，如《范蠡论》重修身而贵择交句，《伊尹论》之任字是。

拿得定，见得透，事无不成。惟明而后可断，既明而断矣，事未有不成者，伊尹是也。 

人心即天命，故曰天视自我民视。天命何?理也。能顺乎理，即不违乎人;得其人，斯得天矣。然而不成者，未
之有也。

做文写字文贵颠倒 〈簸〉弄，故曰做;字宜振笔直书，故曰写。俗话之演成，必经几多研究，认为合理而真，始克流传不朽，颠扑不破，此类是也。

王船山:有豪杰而不圣贤者，未有圣贤而不豪杰者也。圣贤，德业俱全者;豪杰，歉于品德，而有大功大名者。拿翁`拿破仑？`，豪杰也，而非圣贤。

孔子尝言志矣，曰:志于道，著于德，依于仁，由于义。曰:老者安之，少者怀之，朋友信之。曰:士志于道，而耻恶衣恶食者，未之有也。孟子尝言志矣，曰:志至也，气次也。持其志，毋暴其气。曰:夫天未欲平治天下也，如欲平治天下，当今之世，舍我其谁也。曰:乃所愿则学孔子也。曰:我亦欲正人心，定邪说，距跛行，以承三圣者。孟子所谓豪杰，近于圣贤，曰:陈良楚产也，悦周公、仲尼之道，北学于中国。北方之学者未能或之先也，乃所谓豪杰之士也。曰:待文王而后兴者凡民也。若夫豪杰之士，虽无文王犹兴之类是也。

高尚其理想 (立一理想，此后一言一动皆期合此理想) 。理想的人物。理想者，事实之母也。心之所之谓之志。古释程子曰:小人不合小了，他本不是恶。万物并育而不相害，道并行而不相悖。庶几道德之理想矣。

我之界当扩而充之，是故宇宙一大我也。孟子曰:体有贵贱，有小大。养其小者为小人，养其大者为大人。一个之我，小我也;宇宙之我，大我也。一个之我，肉体之我也;宇宙之我，精神之我也。 

《管子》:不偷取一世。人之爱情，通于过去现在未来三世界。现在之群，固致其爱情，不待言矣。然而千载以上之人，千载以下之人，其致其爱情，亦犹是焉。不观乎人心乎，其读史也，则尝思慕忠贤;其置产也，则务坚其契约，故曰人无有不善也。

某氏曰，吾观古之君子，有杀身亡家而不悔者矣。〔圣贤救世实有如此，如孔子 (在陈匡)，耶苏
(磔死十字架)，苏格拉底 (以故毒死) 。〕

语曰，毒蛇螫手，壮士断腕，非不爱腕，非去腕不足以全一身也。彼仁人者，以大下万世为身，而以一身一家为腕。 惟其爱天下万世之诚也，是以不敢爱其身家。身家虽死，天下万世固生，仁人之心安矣。天下生者，仁人为之除其痛苦，图其安全也。

中国固自由也，人民与国家之关系，不过讼狱、纳赋二者而已，外此无有也。故曰:日出而作，日入而息，凿井而饮，耕田而食，帝力何有于我哉!惟无关系也，故缺乏国家思想、政治思想。中国自由，西国专制;中国政法简，租赋轻，西国反之(满清不专制)。

被征服的民族不自由，言其近例，台湾朝鲜是也。中国待属国甚宽，苞茅贡聘之外，余均听其自治，越南、
高丽是也。越南归法，五人聚语者有禁，藏兵器者有禁，夜不得闭户，便巡察也。高丽归日，事事听其主治，而民戢戢如群羊矣，盖其苦尤有甚于台湾者也。

张子曰:为天地立心，为生民立道，为往圣继绝学，为万世开太平。为生民立道，相生相养相维相治之道也;为万世开太平，大宗教家之心志事业也。有办事之人，有传教之人。前如诸葛武侯范希文，后如孔孟朱陆王阳明等是也。宋韩范并称，清曾左并称。然韩左办事之人也，范曾办事而兼传教之人也。帝王一代帝王，圣贤百代帝王。

在上者为政教，在下者为风俗。变之自上者，效速而易迁;变之自下者，效迟而可久。刚字立身之本，有嗜欲者不能刚。豢龙氏所以能豢龙者，龙虽神而不能脱夫嗜欲也。惟安贫者能成事，故曰咬得菜根，百事可做。

乐利者，人所共也，惟圣人不喜躯壳之乐利，而喜精神之乐利，故曰饭疏食饮水，曲肱而枕之，乐亦在其中矣。不义而富且贵，于我如浮云

光武曾游于太学，习《尚书》。古太学以经分科。严光，东汉气节之士也。光武既立，征之，不就。访之，以安车迎至。帝坐匡床请出，光卧应曰:尧舜在上，下有巢由。当光之至也，大司徒(首相也)侯霸 (光学友)迎之。光与书曰:君房足下，致位鼎足，甚善。怀仁辅义天下悦，阿谀顺指要领绝。侯以书览帝，帝曰:狂奴故态也。后世论光不出为非。不知光者，帝者之师也。受业太学时，光武受其教已不少。故光武出而办天下之事，光即力讲气节，正风俗而传教于后世。且光于专制之代，不屈于帝王，高尚不可及哉。

中国学术发达有三期。一能动的发达期，周末是也。二受动的发达期，佛教大兴，经典甚盛，上下趋之，风靡一时，随唐是也。三能动而兼受动的发达期，朱、程、张、周诸人出，性理之学大明。然其始也，咸崇佛学，由佛而返于六经，故为能动而兼受动的发达期，宋元是也。

五代纲维横决，风俗之坏极矣，冯道其代表也。宋兴稍一振，然犹未也。逮范文正出，砥砺廉节，民黎始守纲常而戒于不轨。其至也，朱程礼义之士兴，天下风俗，比骎骎隆东汉焉。

曾涤生《圣哲画像记》三十二人:文周孔孟，班马左庄，葛陆范马，周程朱张，韩柳欧曾，李杜苏黄，许郑杜马，顾秦姚王。

范文正世家子，父丧，幼随母适朱，故名朱悦。初不白知其为范氏子也，人告以故，乃感极而泣。励志苦学，三年衣不解带。尝见金不取，管宁之亚也。公盖苏州人。子尧夫，仁侠似之，尝遇故旧于途，见窘于资，指赠以麦云。

陆象山曰:激厉奋迅，冲决罗网，焚烧荆棘，荡夷污泽。(无非使心地光明)。

吕新吾，名坤，明人，有《呻吟语》。

曾文正八本:读古书以训诂为本，作诗文以声调为本，养生以少恼怒为本，事亲以得欢心为本，居家以不晏起为本，立身以不妄语为本，做官以不要钱为本，行军以不扰民为本。

摩西十戒，不伪证。

郭筠仙以好名与好利判世代之隆污。汉人好名，魏人好利，晋名唐利，宋名元利，明名清利。侯朝宗生长世族，善属文。黄黎洲曰:侯公子自不耐寂寞耳。

圣人之所为，人不知之，曲弥高和弥寡也，人恒毁之，不合乎众也。然而圣人之道，不求人知，其精神惟在质天地而无疑，放四海而皆准，俟百世而不惑，与乎无愧于己而已。并不怕人毁，故曰举世非之而不加沮，而且毁之也愈益甚，则其守之也愈益笃，所谓守死善道是也。

独立不惧，遁世不闷。狂澜滔滔，一柱屹立。醉乡梦梦，灵台昭然。泰山崩于前而色不动，猛虎踯于后而魂不惊，独立不惧之谓也。邦无道则愚，邦无道贫且贱焉可也;一箪食一瓢饮，在陋巷不改其乐，遁世不闷之谓也。 

虚名折福。故人知君，君不知故人，何也?杨震立定脚跟。一失足成千古恨。

鹘音骨，鹰属。氍毹织毛褥、衬鞍之类。秋翎孔雀翎，前清冠饰。西鼠冠也，即貂帽。酒酒也。以马乳为酒，撞乃成也。驼羹紫驼之峰，其味甚美。 瑟瑟女饰，碧珠也。擒生擒其生也。

铁岭奉天：铁岭，县治。黑河东遂黑河、外遂黑河，均在牧厂东南。高柳故城，今大同府阳高县西。 

射雕手：邢子高曰斛律金真射雕手也(北齐事) 敕勒歌北齐神武使斛律金歌《敕勒》。

屠苏酒：酒也，饮能御寒。

李陵台：燕然山有李陵台。

黄羊：兽也，出关右塞上，无角，色同獐鹿。

交河：古西域车师城名。

蹇驴：蹇，跛也。蹇驴，言无用之驴也。 

箬笠箬，草名。箬笠，箬作之笠也。

《梁园赋》相如作。

闭门后汉袁安雪天僵卧闭门。 

《孙子集注序》黄震宋建州蒲城人(今福建建州府蒲城县)，字伯起，官广东转运使。孙武子以兵为不得已，以久战多杀非理，以赫赫之功为耻，岂徒谈兵之祖，抑庶几立言君子矣。

《老子》:天下莫柔弱于水，而攻坚强者莫之能先。

百战百胜，非善之善者也;不战而屈人之兵，善之善者也。故善用兵者，无智名，无勇功。孙武《谋功篇》

苏洵论曰，按言以责行，孙武不能辞三失:久暴师而越衅乘，纵鞭墓而荆怒激，失秦交
而包胥救。言兵则吴劣于孙，用兵则孙劣于吴，矧祖其馀论故智者乎? 吴，泽国文身封豕之蛮耳。 孙武越羁旅臣耳，越不能尽行其说，故功成不受官。

学矛夫子，获甲三百。冉求事。《左传》哀十一年清之役。弩生于弓，弓生于弹，弹生于孝子。弹以击人，然为效小，故进于弓。弓能及远矣，然人力有限，为效仍不大，故进于弩。弩者，以匣盛机矢置其中，机动矢发力大及远，而中古者作战之良器也。弹生于古之孝子有二说:上世不葬其亲，狐狸食之，孝子不忍，乃作弹以
击杀之，此一说也;父母年迈，养老之事必尽，孝子乃作弹，射雀以奉其亲，此又一说也。

杀人以生人。恩生于害，害生于恩。微观于五行相生相克之原，天地间无往而非兵也，无兵而非道也，无道而非情也。兼弱攻昧，耿乱侮亡，天之道也。使世无害则恩不生，世而无弱昧与乱亡，又奚用兼之取之哉，故曰恩即生于害也。世有诸强以灭人之国为事，灭国则害矣，然强者灭人之国为己国，而殖其民，己之民则恩矣，故害生于恩也。

宜僚丸：宜僚，楚之勇士也，善丸。越女剑：范蠡谓越王曰:越有处女，出于南林之中。《农书》壅音翁，培也。农叟有言，禾历三时，故秆三节;麦历四时，故秆四。种稻必使三时气足，种麦必使四时气足，则收成厚。垦沟揪沟揪音愁，束也，聚也。埨音沦，上声，垄也。早麦又有几善，垦沟揪沟便于早，早则脱水而埨燥，力暇而沟深，沟益深则土益厚，早则经霜而土疏，麦根深而胜壅，根益深则苗益肥，收成必倍。然能于地隙水滨种植良材百株，三十年后可得百金以外。农事不理则不知稼穑之艰难，休其蚕织则不知衣服之所自。

《豳风》陈王业之本，《七月》八章只曲详衣食二字。《孟子》七篇言王政之要，莫先于田里树畜。儒者之文与文人之文不同。儒者之文清以纯，文人之文肆而驳。

君子谋道不谋食，系对孳孳为利者而言，非谓凡士人均不贵夫谋食也。

志不在温饱，对立志而言，若言作用，则王道之极亦只衣帛食粟不饥不寒而已，安见温饱之不可以谋也。

糠含碱性，粪田最宜。糠在田能使土疏，且久浸不坏。 

医道中西各有所长，中言气脉，西言实验。然言气脉者理大微妙，常人难识，故常失之虚;言实验者专求质而气则离矣，故常失其本，则二者又各有所偏矣。 《西师意〈实学指针〉序》

阁龙：西班牙人，光学名家。牛董：英人，始论压力者。芙兰克林：美人，有大力电气机，能使钢针有吸铁力，并作纸鸢引电之法。 华德：英人，发明汽机，今人凡百制造实利赖之。与瓦德异。

李龟年：唐天宝乐工。词少而意多，字少而理多，斯为妙文矣。

美谚曰:曲乎直乎，是吾国已。耗财损息之事，莫如营屋置衣履，故母金不可不重也。日人重母金，箧无余帛，囷无宿粮。恨恨有二面:恨己则可，恨人则不可也。《日知录序》

郑樵：字渔仲，南宋兴化军莆田人，著《通志》二百卷。王应麟：字伯厚，南宋建元府人。九岁通六经，宋代著述最富者。魏鹤山：名了翁，号鹤山，南宋邛州蒲江人 (今福建邛州府)。少有神童之称。马端临：字贵与，元人。著《文献通考》。

鼓箧：《礼记》入学鼓箧注:击鼓警众，乃发箧，出所治经书也。

唐荆川：名顺之，武进人。明嘉靖时人，著《左右文武儒稗》六编。杨用脩：名慎，明正德时人。著作甚富。
王弇州：名世贞，太仓人，嘉靖进士。郑端简：名晓，海盐人，嘉靖二年进士。荆州〈川〉端简所讲求皆有用之学，而能见之于事实者，杨王不足并也。 宋、元二代人尚实学，明代人才辈出，而学问远不如古。昆山顾宁人先生，生长世族，少负绝异之资，潜心古学，九经诸史，略能背诵。尤留心当世之故，实录奏报，手自钞节，经世要务，一一讲求。当明末年，奋欲有所自树，而迄不得试，穷约以老。然忧天悯人之志，未尝少衰。事关民生国民者，必穷源溯本，讨论其所以然。足迹半天下，所至交其贤豪长者，考其山川风俗，疾苦利病，如指诸掌。魏司马朗复井田之议，至易代而后行。元虞集京东水利之策，至异世而见用。

露田：不种树之田也。北魏孝文诏均田，男夫十五以上受露田四十亩。元、明武官世袭。

有一时之正义，如君臣奴隶之类;有万世之通义，如仁义礼智信以及天心民意之类。

谈理要新，学文要古。

奏报：大吏奏上谓之奏，小吏报大吏谓之报。 

古今制度不同而理则不易，如兵农财赋古今之制异矣，而兵之为谋略，农之为富民，财之为裕国，莫或焉。

荆川文武全才，弓马擅长。

学问之成否以二十五岁为断。

明请之学无用者，趋于时文也。著书存者，以其实也。无用而存，以其精，韩柳杜之诗是也。不然，浩如烟海塞天地矣。

《通典》、《通考》、《通志》三通，士人必读之书，典章制度礼乐兵农诸如此类，详考而详断之，甚有用之书也。

程子读书之法，见事先下判断，继看下文。

乾嘉之代，士人趋于考据，一字一义一衣一履动累数万言而不休。 

老子唯心派。

名士如画饼，可玩不可餐。王某一画饼也。 

著书亦有几等宋儒之学都是切实的，元朝亦然，确有所见，发而为理。纸上工夫亦有浅深。

郑渔仲著《通志》，实事而有用之书也。通兼体用而言。体，材料也，事之先也;用，行也，事之后也。 

练达世情皆学问。

应世接物之道大难，吾人所当研究者也。

常识英文为Comonsense〈Commonsense〉。 

人立身有一难事，即精细是也。能事事俱不忽略，则由小及大，虽为圣贤不难。不然，小不谨，大事败矣。克勤小物而可法者，陶桓公是也。忽小败大而可鉴者，恺撒是也。恺撒以不谨于先夜，明日被杀于议场。某军之将，不察于蹬，亡身及军，以至危国，可不惧哉! 敬事，克勤小物，躬行，断字积字数义，立身之本也。

优游不断驯至于败者有之，故曰好善而不能用，恶恶而不能去，此郭公之所以亡也。

不好利，早起，好读书，谦，此谓良习惯。 

夫善，积而成者也。是故万里之程，一步所积;千尺之帛，一丝所积。差一步，不能谓之万里;差一丝，不能谓之千尺。朱子学问，铢积寸累而得之，苟为不蓄，则终身不得矣。以久制胜，即恒之谓也，到底不懈之谓也，亦即积囗谓也。

从前种种譬如昨日死，以后种种譬如今日生。`《了凡四训》`

不悔之谓也，进步之谓也。 

哲学家之言曰，人以未来为重，或曰以现在为重，此颉德、杨朱所以背驰于东西而不相谋也。然而为学之道则不得不重现在，何也?某氏有言曰，以往之事追悔何益，未来之事豫测何益，求其可据，惟在目前，有目前乃有终身。谅哉言矣!使为学而不重现在，则人寿几何，日月迈矣，果谁之愆乎!盖大禹惜阴之说也。

重现在有两要义一贵我， (求己)、(不责人)。二通今，如读史必重近世，以其与我有关也。横尽空虚，山河大地一无可恃，而可恃惟我(贵我) 。竖尽来劫，前古后今一无可据，鲽可据惟目前 (通今)。

《浑州溪堂诗并序》喑音〔音〕，与瘖同。与同。九，九州也。施用不差，人用不屈。音萍，与蘋同，苹也，根浮水而生。苽音菰，与菰〔同〕，雕胡也。无我斁遗斁音亦，厌也。言无厌弃我也。螟蛑贼皆蝗属。螟食苗心，食叶，蛑食根，贼食节。蛑或作蟊。 

《猫相乳》

北平王马燧也。夏之政尚忠，殷之政尚敬，周之政尚文。

夫子序帝王之书而系以秦鲁，及次列国之风，而宋鲁独称颂焉。

所贵乎道者，不以其便于人而得于己乎? 九合诸候九合者，谓兵车之会三，乘车之会六。 

秦用商君之法，人以富，国以强，诸侯不敢抗，及七君而天下为秦。使天下为秦者，商君也。 后代之称道者，咸羞言管商氏，何哉?庸非求其名而不贡其实欤? 

孔子曰:居则不吾知也。如或知尔，则何以哉?死者可作，吾谁与归?言及之而不言，亦君子之所不为也。 皆辞严义伟，制作如经，能崒然耸唐德于盛汉之表。

此诗乃司马迁之文，非相如文也。 夫不以所居之时不一，而所蹈之德不同也。人皆以为华，杨子不色喜。城好学，贫不能自得书，乃求为积贤写书吏，窃官书读之，六年乃无所不通。 若越人视秦人之肥瘠，忽然不加喜戚于其心。

善为国者，赏不僭而刑不滥。

孜孜矻矻矻矻，劳也。恶得以自暇逸乎哉!无乃伤于德而费于辞乎?

好尽言以招人过，国武子之所以见杀于齐也。

襄公曰:立于淫乱之间，而好尽言以招人过，怨之本也。目见泰山，不见眉睫，其此之谓乎? 君子居其位，则思死其官;未得其位，则思修其辞以明其道。 《传》曰:惟善人能受尽言，谓其闻而能改之也。 

我国东西两极端，时差四点十五分。西喀什噶尔，东乌苏里江。与炙同。万牛脔 ，万瓮行酒。帕音麦。以红帕首。

香饵之下，必有悬鱼;重赏之下，必有勇夫。

穰穰众也。枷脰械手。

《孟子》经。睊睊胥谗睊睊，侧目貌。流连荒亡从流下而忘反，谓之流;从流上而忘反，谓之连;从兽无厌，谓之荒;乐酒无厌，谓之亡。苛可也，苛矣富人。 招音昭，取非其招不往也。音韶，盖《徵招》、《角招》 是也。

音翘，好尽言以招人过，此国武子之所以见杀于齐也。思戢用光思安集其人民，以光大其国家也。 

《朴学斋藁序》经史百家，天人理数，章程典故，草木虫鱼，何一而非文之材。剪裁运用，起伏开合，
变化错综，何一而非文之法。

明季之失，在法不足。今人之短，在材不足。

欿然不自慊。愈造深者愈自歉。故其文词清典雅，文质相宣，矩矱有余，而精义不乏。诚能殚精研思，穷高极远，贯天人以为学，罗古今以为资，譬若采木邓林，伐石南山，以就倕般之绳削，而千门万户，无不可营，出尚方之珍，罗水陆之品，以供易牙之烹饪，而天下之至味具焉。不鄙予而枉存之。 

魏伯子曰:大家之文，其奇处在至平，其密处在至宽，至曲折周翔断续转换者在直，其味在平淡，其腴丽姿致在朴。

汪钝翁名琬，字苕人。吴人，顺治乙未进士。 

《铭书案曰净厚宽平》净，简洁以居心;厚，真固以干事;宽，优余而受物;平，坦易而行志。

毋遗于拙，毋便于工。剌发魏时有句骊客，善用针，能剌发贯其空。射虱《列子》:飞卫学射于甘蝇，而巧过其师;纪昌者又学射于飞卫，视虱如车轮，矢贯其胸而悬不绝。

升音宗，布八十缕为升。潨音丛，小水入大水也，潨汇相通。玄酒太羹。白贲饰也，言以白为饰也。

脏，五行之海也心木、肝火、脾土、肺金、肾水也。

天地交曰泰。天君泰然天君，心也。

蝍蛆蜈蚣也，食带眼。带蛇也，螂蛆食其眼。鸟憎西施威也毛墙、丽姬，人之所美也，鱼见之深入，乌见之高飞。鳦音亦，燕也。猱蝯猴类，善援。 `庄子`

貜父弥猴也。貜或作玃，捉也。貜父摄人妇为偶，生子，故名貜父。果然猴也，性义兽。交让木也，有交让之性。

吴询，字画溪，桐城人，著《画溪逸语》。 

尧一生大德在一个敬字，舜一生大德在一个孝字。 

浑沌氏：《庄子·应帝王》:南方之帝曰儵，北方之帝曰忽，中央之帝曰浑沌。儵与忽相遇于浑沌之野，浑沌待之甚厚，儵与忽谋所以报之，曰:人皆有七窍以视听食息，彼独无有，曷为凿之?日凿一窍，七日而浑沌死。

经干戈戚扬戚，斧。扬，钺也。残贼贼仁者谓之贼，责义者谓之残。

镒：二十两也。

孟子对曰:取之而燕民悦，则取之。古之人有行之者，武王是也。取之而燕民不悦，则勿取。古之人有行之者，文王是也。如水益深，如火益热，亦运而已矣。曾子曰:戒之戒之!出乎尔者，反乎尔者也。 

君子不以其所以养人者害人，二三子何患乎无君。 

夫小大虽殊，而放于自得之场，则物任其性，事称其能，各当其分。又何厝心于其间哉。夫大鸟一去，半岁至天池而息;小鸟一飞，半朝抢榆枋而止。此比所能，则有间矣，其于适性一也。言鹏不知道里之远近，趣足以自胜而逝。天之苍苍，其正色邪?其远而无所至极邪?其视下也，亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟。置杯焉则胶，水浅而舟大也。予诵斯言，未尝不叹其义之当也。夫古今谋国之臣夥矣，其雍容暇豫游刃而成功者有之，其跼蹐失度因而颠踬者实繁有徒，其负大舟也无力，岂非积之也不厚乎?吾观合肥李氏，实类之矣。其始也平发夷捻，所至有功，则杯水芥舟之谓也;及其登坛囗理国交，着着失败，贻羞至于无已者何也?置杯焉则胶，水浅而舟大也。孟子曰:流水之为物也，不盈科不行;君子之志于道也，不成章不达。浅薄者流，亦知省哉。 

《元和圣德诗》集珪古文圭字。陴城上女墙。掷首陴外。

少府《唐志》:少府监掌供百官仪物。出节少府。 帕音麦，额首饰也，军容之服。以红帕首。 搜原剔薮。
拄音主。通作柱，支也。累累音力追切。《记》:累累乎端如贯珠妇女累累。 烜威赫德，蹴踖蹈舞，掉弃兵革，私习簋簠。 耦耦谓朋类。

《改葬服议》缌三月服。经曰改葬缌。缅远也。改葬之礼缌，举下缅也。此孝子之所以著其情，先王之所以必其时之道也。 殡于堂则谓之殡，瘗于野则谓之葬。若果重服，是所谓未可除而除之，不当重而更重也。曰不然。易之与戚，则易固不如戚矣。虽然，未若合礼之为懿也。俭之与奢，则险〈俭〉固愈于奢矣。虽然，未若合礼之为懿也。过犹不及，其此类之谓乎。

《谏臣论》志不可则，求之不如无也。若阳子之用心如此，滋所谓惑者矣。子告我曰:阳子可以为有道之士也。今虽不能及已，阳子将不得为善人乎? 则是循名而阻天下以无齐善也。

《书黄子久画后》天下之道，未有见之不真，蓄之不厚，而可以苟为之者。呜乎，天下容有习且熟于其真，而举而为之，常不得其似者，未有望而摹其似，而有所得者也。

《谢安论》古之有为于天下者，必有以脱除天下之习，而立乎其外。德量夫君子之所恃以胜天下者，在乎气识德量之间，而不在乎干局。干局然而干局之用，君子虽不恃以为长，而不可以之自废。向客何如大人?濛曰:此客亹亹，为来逼人。夏禹勤王，手足胼胝。文王旰食，日不暇给。今四郊多垒，宜思自效，而虚谈废务，浮文妨要，恐非当世所宜。

秦用商鞅，二世而亡，岂清言致患邪?岂犹夫寻常之可测者哉? 盖未有力不足以举天下之烦，气不足以练天下之苦，性情不足以扶持天下之一偏，而可以大有为者也。

清冲有余，而朴练不足。无以争天下之先，而经天下之远，吾以其夙习决之矣。 

不为浮誉所惑，则所以养其力者厚;不与流俗相竞，则所以制其气者重。又安能深沉确实开扩淬厉而以先〈天〉下为己任乎? 导有大有为之识，而无大有为之才。安有大有为之量，而无大有为之干。

安闻诸侯有道，守在四邻，明公何须壁后置人邪?

无者有之先也，故鸿荒以前，谓之无也，因此则鸿荒以后斯有矣。 `《老子》`

才才者，经济之谓也。才有从学问一方得者，有从阅历一方得者。 

浔阳古属安庆。

《省试学生代斋郎议》执笾豆，骏奔走，以役于其官之长。骏，大也。 其亦微矣哉。其亦不可移易明矣。
盖亦不得其理矣。此一说不可者也。抑又有大不可者焉。此无其他。此非近于不敬者欤!又有大不可者，其是之谓欤。大凡制度之改，政令之变，于其旧不什，则不可为为之于古则非训，稽之于今则非利，寻其名而求其实则失其宜，故曰议罢斋郎而以学生荐享，亦不得其理矣。

罍洗祭器也。宗彝彝，尊也。 宗彝者，祭宗庙之尊，宗寻，罍洗。 赋《二鸟赋》遭时者虽小善必达，不遭时者累善无所容焉。皓天舒白日，灵景耀神州。

左太冲众嚣嚣而杂处兮，咸叹老而嗟卑。视余心之不然兮，虑行道之犹非。怪神尧以一旅取天下兮，后世子孙不能以天下取河北以为忧。李翱。呜乎，使当时君子皆易其叹老嗟卑之心，为翱所忧之心，唐之天下岂有乱与亡哉!虽然，公不云乎，文章之作，常发于羁旅草野。至王公贵人，气得志满，非性能而好之，
则不暇以为。

《复志赋》其明年七月，有负薪之疾。负薪，贱者之称。 

视韩彭之豹变，谓鸷猛致人爵。见张桓之朱绂，谓明经拾青紫，岂知有力者运之而趋乎。

刘孝标《辨命论》经术苟明，取青紫如俯拾地芥也。

夏侯胜谓诸生朝驰鹜乎书林兮，夕翱翔乎艺苑。发秘府，览书林，遥集乎文雅之囿，翱翔乎礼乐之场。 

《剧秦美新》真婆娑乎艺术之场，休息乎篇籍之囿。

班孟坚《宾戏》 争名者于朝，争利者于市;今三川周室，天下之朝市也。 

《史记·张仪传》谅却步以图前兮，不浸近而愈远。是犹却步而欲求及前人，不可得也。

《家语·儒行篇》犹却行而求及前人也。

《前汉·刘向传》嫉贪佞之污浊兮，曰吾其既劳而后食。抱关之厄陋兮，有肆志之阳阳。伊尹之乐于畎亩兮，焉富贵之能当。 

《闵己斌》昔颜氏之庶几兮，在隐约而平宽。恶饮食乎陋巷兮，亦足以颐神而保年。 

古之观人也，必于其小焉观之，其大者容有伪焉。人能碎千金之璧，不能无失声于破釜;能搏猛虎，不能无变色于蜂虿，孰知箪食瓢饮之为哲人大事乎。

苏子瞻光谓韩子以三书抵宰相求官，《与于襄阳书》，求朝夕刍水仆赁之资，又好悦人以志诏 而受其金，其戚戚于贫贱如此，乌知颜子之所为乎?司马君实司马苏氏之论当矣。虽然，退之常答李习之书曰:孔子称颜子一箪食一瓢饮，人不堪其忧，回也不改其乐。彼人者，有圣者为之依归，而又有箪食瓢饮足以不死，其不忧而乐也，岂不易哉。若仆，无所依归，无箪食瓢饮，无所取资，则饿而死，不亦难乎。

楚囚，君子也。语出《春秋》。




# 注释

* 经考证，其中修身课记录内容很多与杨昌济有关著作内容相同，可能是听杨昌济讲课时的记录;而国文课记录的内容，大多是听讲韩愈文章的课堂记录，也有毛泽东自己阅读韩文的笔记。毛泽东与斯诺谈话时曾说，他的国文教员袁仲谦不赞成他学梁启超的文体，他便转而钻研韩愈的文章，学会了古文文体。因此这一部分可能是听袁仲谦讲国文课的记录。





