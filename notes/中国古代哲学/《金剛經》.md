# 《金剛經》

諸菩薩摩訶薩應如是降伏其心：所有一切眾生之類，若卵生、若胎生、若濕生、若化生；若有色、若無色；若有想、若無想、若非有想非無想，我皆令入無餘涅槃而滅度之。如是滅度無量無數無邊眾生，實無眾生得滅度者。

若菩薩有我相、人相、眾生相、壽者相，即非菩薩。

菩薩於法應無所住行於布施，所謂不住色布施，不住聲、香、味、觸、法布施。

若菩薩不住相布施，其福德不可思量。

凡所有相皆是虛妄，若見諸相非相，即見如來。

汝等比丘，知我說法如筏喻者，法尚應舍，何況非法！

所謂佛法者，即非佛法。

諸菩薩摩訶薩，應如是生清凈心，不應住色生心，不應住聲、香、味、觸、法生心。應無所住而生其心。

佛說般若波羅蜜，即非般若波羅蜜，是名般若波羅蜜。

諸微塵，如來說非微塵，是名微塵。如來說世界，非世界，是名世界。

離一切諸相，即名諸佛。

菩薩應離一切相，發阿耨多羅三藐三菩提心！不應住色生心，不應住聲、香、味、觸、法生心，應生無所住心！若心有住，即為非住，是故佛說菩薩心不應住色布施。

如來是真語者，實語者，如語者，不誑語者，不異語者。須菩提！

如來所得法，此法無實無虛。

若菩薩心住於法而行布施，如人入暗，則無所見；若菩薩心不住法而行布施，如人有目，日光明照，見種種色。

如來為發大乘者說，為發最上乘者說。

若樂小法者，著我見、人見、眾生見、壽者見，則於此經不能聽受、讀誦、為人解說。

當生如是心：我應滅度一切眾生。滅度一切眾生已，而無有一眾生實滅度者。何以故？若菩薩有我相、人相、眾生相、壽者相，即非菩薩。

實無有法發阿耨多羅三藐三菩提心者。

如來者，即諸法如義。

如來說諸心，皆為非心，是名為心。所以者何？過去心不可得，現在心不可得，未來心不可得。

汝勿謂如來作是念：我當有所說法。莫作是念！何以故？若人言如來有所說法，即為謗佛，不能解我所說故。說法者，無法可說，是名說法。

是法平等，無有高下，是名阿耨多羅三藐三菩提。以無我、無人、無眾生、無壽者，修一切善法，即得阿耨多羅三藐三菩提。

實無有眾生如來度者。若有眾生如來度者，如來即有我、人、眾生、壽者。如來說有我者，即非有我，而凡夫之人以為有我。凡夫者，如來說即非凡夫，是名凡夫。

若以色見我，以音聲求我，是人行邪道，不能見如來。

若有人言：如來若來、若去、若坐、若臥，是人不解我所說義。何以故？如來者，無所從來，亦無所去，故名如來。

若世界實有者，即是一合相。如來說一合相，即非一合相，是名一合相。一合相者，即是不可說，但凡夫之人貪著其事。

世尊說我見、人見、眾生見、壽者見，即非我見、人見、眾生見、壽者見，是名我見、人見、眾生見、壽者見。發阿耨多羅三藐三菩提心者，於一切法，應如是知，如是見，如是信解，不生法相。須菩提！所言法相者，如來說即非法相，是名法相。

一切有為法，如夢幻泡影。如露亦如電，應作如是觀。

