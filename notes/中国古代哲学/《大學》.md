# 《大學》

大學之道，在明明德，在親民，在止於至善。

知止而后有定，定而后能靜，靜而后能安，安而后能慮，慮而后能得。

欲正其心者，先誠其意；欲誠其意者，先致其知，致知在格物。

自天子以至於庶人，壹是皆以修身為本。

所謂誠其意者，毋自欺也，如惡惡臭，如好好色，此之謂自謙，故君子必慎其獨也！

身有所忿懥，則不得其正；有所恐懼，則不得其正；有所好樂，則不得其正；有所憂患，則不得其正。心不在焉，視而不見，聽而不聞，食而不知其味。此謂修身在正其心。

心誠求之，雖不中不遠矣。

君子有諸己而後求諸人，無諸己而後非諸人。

君子有絜矩之道也。所惡於上，毋以使下；所惡於下，毋以事上。

有國者不可以不慎，辟則為天下戮矣。

得眾則得國，失眾則失國。

故君子有大道，必忠信以得之，驕泰以失之。

生財有大道。生之者眾，食之者寡，為之者疾，用之者舒，則財恒足矣。仁者以財發身，不仁者以身發財。

