# 《少室六門集》

觀自在菩薩，行深般若波羅蜜多時，照見五蘊皆空，度壹切苦厄。舍利子，色不異空，空不異色，色即是空，空即是色，受想行識， 亦復如是。舍利子，是諸法空相，不生不滅， 不垢不凈，不增不減。是故空中無色，無受想行識，無眼耳鼻舌身意，無色聲香味觸法， 無眼界，乃至無意識界，無無明，亦無無明盡，乃至無老死，亦無老死盡。無苦集滅道， 無智亦無得，以無所得故。菩提薩埵，依般若波羅蜜多故，心無掛礙，無掛礙故，無有恐怖，遠離顛倒夢想，究竟涅盤。三世諸佛， 依般若波羅蜜多故，得阿耨多羅三藐三菩提。故知般若波羅蜜多是大神咒，是大明咒， 是無上咒，是無等等咒，能除壹切苦，真實不虛。故說般若波羅蜜多咒，即說咒曰：揭諦揭諦，波羅揭諦，波羅僧揭諦，菩提薩婆訶。

波羅到彼岸。向道秖由心。

心空觀自在。無閡大神通。

佛行平等意。時到自超群。

達道由心本。

色空心俱離。方始得神通。

聲聞休妄想。緣覺意安寧。欲知成佛處。心上莫留停。

身外覓真佛。顛倒壹生休。靜坐身安樂。無為果自周。

心燈明法界。即此是菩提。

問曰。若復有人。誌求佛道。當修何法。最為省要。答曰。唯觀心壹法。總攝諸法。最為省要。

心者萬法之根本。壹切諸法唯心所生。若能了心。則萬法俱備。

若了心修道。則省力而易成。不了心而修道。則費功而無益。故知壹切善惡皆由自心。心外別求。終無是處。

自心起用有二種差別。壹者凈心。二者染心。此二種心法界自然。本來俱有。凈心恒樂善因。染體常思惡業。若不受所染。則稱之為聖。遂能遠離諸苦。證涅槃樂。若隨染心造業。受其纏覆。則名之為凡。沈淪三界。受種種苦。

眾生身中。有金剛佛性。佛性者即覺性也。

無明之心。雖有八萬四千煩惱情欲及恒河沙眾惡。皆因三毒。以為根本。其三毒者。即貪嗔癡是也。此三毒心。自能具足壹切諸惡。

壹切苦業由自心生。但能攝心。離諸邪惡。

胡名波羅蜜。漢名達彼岸。

若自心清凈。則壹切佛土皆悉清凈。故經雲。心垢則眾生垢。心凈則眾生凈。欲得凈土。當凈其心。隨其心凈則佛土凈。

六波羅蜜者。亦名六度。所謂布施持戒忍辱精進禪定智慧。

佛所說經。有無量方便。以壹切眾生鈍根狹劣。不悟甚深之義。所以假有為喻無為。若復不修內行。唯只外求。希望獲福。無有是處。

佛者覺也。所謂覺察身心。勿令起惡也。念者憶也。所謂憶持戒行。不忘精進。了如是義。名之為念。故知念在於心。非在於言。

因筌求魚。得魚忘筌。因言求意。得意忘言。

心是出世之門戶。心是解脫之關津。知門戶者豈慮難入。識關津者何憂不通

經雲。逢苦不憂。何以故。識達故。

得失從緣。心無增減。喜風不動。冥順於道。

有身皆苦。誰得而安。了達此處。故舍諸有。息想無求。

迷時人逐法。解時法逐人。

但有心分別計較。自身現量者悉皆是夢。若識心寂滅無壹動念處。是名正覺。

至人逢苦不憂。遇樂不喜。由不見己故。所以不知苦樂者。由亡己故。得至虛無。己自尚亡。更有何物而不亡也。

夫道者。以寂滅為體。修者。以離相為宗。

五蘊窟宅。是名禪院。內照開解。即大乘門。不憶壹切法。乃名為禪定。

涅槃者。涅而不生。槃而不死。出離生死。名般涅槃。心無去來。即入涅槃。是知涅槃即是空心。

修道之人不外求道。何以故。知心是道。若得心時。無心可得。若得道時。無道可得。若言將心求道得者。皆名邪見。

佛在心中。如香在樹中。煩惱若盡。佛從心出。朽腐若盡。香從樹出。即知樹外無香。心外無佛。若樹外有香。即是他香。心外有佛。即是他佛。

若知時而言。言亦解脫。若不知時而默。默亦系縛。是故言若離相。言亦名解脫。默若著相。默即是系縛。

法無高下。若見高下。即非法也。

言離心無佛者。非是遠離於心。但使不著心相。經雲。不見相名為見佛。即是離心相也。

如來不在此岸。亦不在彼岸。不在中流。中流者。小乘人也。此岸者。凡夫也。彼岸者。菩提也。

八萬四千法門。盡由壹心而起。若心相內凈。由如虛空。即出離身心內八萬四千煩惱病本也。凡夫當生憂死。臨飽愁饑。皆名大惑。所以至人不謀其前。不慮其後。無變當今。念念歸道。

前佛後佛以心傳心。不立文字

生死事大。不得空過。自誑無益。

佛是西國語。此土雲覺性。覺者靈覺。應機接物。揚眉瞬目。運手動足。皆是自己靈覺之性。性即是心。心即是佛。佛即是道。道即是禪。禪之壹字。非凡聖所測。直見本性。名之為禪。若不見本性。即非禪也。假使說得千經萬論。若不見本性。只是凡夫。非是佛法。

若見本性。十二部經總是閑文字。千經萬論只是明心。

若見本性。不用讀經念佛。廣學多知無益。神識轉昏。設教只為標心。若識心。何用看教。若從凡入聖。即須息業養神隨分過日。若多嗔恚。令性轉與道相違。自賺無益。

若識得施為運動靈覺之性。即諸佛心。前佛後佛只言傳心。更無別法。若識此法。凡夫壹字不識亦是佛。若不識自己靈覺之性。假使身破如微塵覓佛。終不得也。
