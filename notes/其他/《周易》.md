# 《周易》

天行健，君子以自強不息。

潛龍，勿用。

君子終日乾乾，夕惕若，厲，无咎。

飛龍在天。

亢龍有悔。

天德不可為首也。

君子體仁足以長人，嘉會足以合禮，利物足以和義，貞固足以幹事。

龍德而隱者。不易乎世，不成乎名，遯世无悶，不見是而无悶。樂則行之，憂則違之，確乎其不可拔，潛龍也。
龍德而正中者。庸言之信，庸行之謹，閑邪存其誠，善世而不伐，德博而化。

知至至之，可與幾也，知終終之，可與存義也。是故居上位而不驕，在下位而不憂，故乾乾因其時而惕，雖危无咎矣。

上下无常，非為邪也。進退无恆，非離群也。君子進德脩業，欲及時也。

同聲相應，同氣相求。水流濕，火就燥，雲從龍，風從虎，聖人作而萬物覩。

或躍在淵，自試也。

君子以成德為行，日可見之行也。潛之為言也，隱而未見，行而未成，是以君子弗用也。

君子學以聚之，問以辯之，寬以居之，仁以行之。

亢之為言也，知進而不知退，知存而不知亡，知得而不知喪。其唯聖人乎！知進退存亡而不失其正者，其唯聖人乎！

地勢坤，君子以厚德載物。

履霜，堅冰至。

直，方，大，不習无不利。

含章可貞；以時發也。

括囊；无咎，无譽。

括囊无咎，慎不害也。

以貴下賤，大得民也。

即鹿无虞，惟入于林中，君子幾不如舍，往吝。

匪我求童蒙，童蒙求我。初筮告，再三瀆，瀆則不告。

君子以果行育德。

自我致寇，敬慎不敗也。

不速之客來，敬之終吉。雖不當位，未大失也。

君子以作事謀始。

自下訟上，患至掇也。

訟元吉，以中正也。

以訟受服，亦不足敬也。

能以眾正，可以王矣。剛中而應，行險而順，以此毒天下，而民從之，吉又何咎矣。

師出以律，否臧凶。

比之自內，不自失也。

比之匪人，不亦傷乎！

外比於賢，以從上也。

比之无首，无所終也。
    
復自道，其義吉也。

剛中正，履帝位而不疚，光明也。

內陽而外陰，內健而外順，內君子而外小人，君子道長，小人道消也。

內陰而外陽，內柔而外剛，內小人而外君子。小人道長，君子道消也。

唯君子為能通天下之志。

同人于門，无咎。

同人于宗，吝。

大有上九：自天祐之，吉无不利。

天道下濟而光明，地道卑而上行。

謙尊而光，卑而不可踰，君子之終也。

謙謙君子，卑以自牧也。

勞謙君子，萬民服也。

鳴豫，凶。

敦臨之吉，志在內也。

敦復无悔，中以自考也。

君子多識前言往行，以畜其德。

君子慎言語，節飲食。

君子獨立不懼，遯世无悶。

維心亨，行有尚。

君子以虛受人。

不恆其德，无所容也。

君子遠小人，不惡而嚴。

君子好遯，小人否也。

小人用壯，君子罔也。

君子自昭明德。

明入地中，明夷。內文明而外柔順，以蒙大難。

君子蒞眾，用晦而明。

君子言有物，而行有恆。

家人嗃嗃，未失也；婦子嘻嘻，失家節也。

威如之吉，反身之謂也。

君子以同而異。

君子以反身修德。

君子有解，小人退也。

君子見善則遷，有過則改。

君子施祿及下，居德則忌。

君子除戎器，戒不虞。

君子順德，積小以高大。

君子致命遂志。

大人虎變。

君子豹變，小人革面。

君子正位凝命。

君子恐懼脩省。

君子思不出其位。

君子居賢德，善俗。

說以先民，民忘其勞；說以犯難，民忘其死。

苦節，不可貞。

小過，君子以行過乎恭，喪過乎哀，用過乎儉。

言行君子之樞機，樞機之發，榮辱之主也。言行，君子之所以動天地也，可不慎乎。

亂之所生也，則言語以為階。君不密，則失臣；臣不密，則失身；幾事不密，則害成。是以君子慎密而不出也。

易无思也，无為也，寂然不動，感而遂通天下之故。

書不盡言，言不盡意。

形而上者謂之道，形而下者謂之器。化而裁之謂之變，推而行之謂之通，舉而措之天下之民，謂之事業。

非所困而困焉，名必辱。非所據而據焉，身必危。

君子藏器於身，待時而動。

小人以小善為无益，而弗為也，以小惡為无傷，而弗去也，故惡積而不可掩，罪大而不可解。

危者，安其位者也；亡者，保其存者也；亂者，有其治者也。是故，君子安而不忘危，存而不忘亡，治而不忘亂；是以身安而國家可保也。

君子上交不諂，下交不瀆，其知幾乎，幾者動之微，吉之先見者也，君子見幾而作，不俟終日。

君子安其身而後動，易其心而後語，定其交而後求，君子脩此三者，故全也，危以動，則民不與也，懼以語，則民不應也，无交而求，則民不與也，莫之與，則傷之者至矣。

